<!DOCTYPE html>
<html lang="en">
<head>
    <meta charset="UTF-8">
    <title>Wizard - pravidla</title>
</head>
<body>
<h1>Čarodějovo proroctví</h1>
<div>Hráči: 3-6</div>
<div>Věk: 10-99</div>
<div>Délka hry: 45 minut</div>
<div>
    Obsah hry:
    <ul>
        <li>60 karet postav</li>
        <li>1 záznamový blok</li>
        <li>1 pravidla hry</li>
    </ul>
</div>

<h2>Bylo nebylo...</h2>
Před dávnými časy, kdy prestižní Čarodějnická akademie ve Stonehenge měla plno čarodějnických učňů, musel se každý učeň
učit magickému řemeslu různými cvičeními. Jedním z nich byla tato hra. Mladí čarodějové měli za úkol rozvíjet svoje
magické schopnosti v předpovídání budoucnosti. Jak běžela tisíciletí, toto magické cvičení upadlo v zapomnění. Zbyla
ale zábavná karetní hra, kterou pravidelně v hospodách hráli různí řemeslníci, vojáci a potulní kejklíři. Původní idea
se znovu zrodila díky starému svitku, který objevil slavný holandský archeolog Dr. Bal Van Walesie hluboko v klenbách
pod Stonehenge. Následující pravidla odpovídají veršům starého svitku a ilustrace odpovídají původním obrázkům.

<h2>Cíl hry</h2>
Každý čarodějnický učeň musí umět předpovědět, kolik štychů získá v daném kole. Správné předpovědi získávají body.
Vítězem je ten, kdo získá nejvíce bodů za celou hru a právě on je nejblíže učení starých moudrých čarodějů.

<h2>Příprava hry</h2>
Vyberte jednoho z hráčů, který bude důvěrníkem učňů. Ten vyplní do záznamového bloku jména všech hráčů a v průběhu
hry bude zapisovat body. Tento důvěrník na začátku zamícá karty apostav a karty rozdá.
<p>Důvěrníkem v našem případě je počítač.</p>

<h2>Karty postav</h2>
Hra obsahuje čtyři různé barvy:
<table>
    <tr>
        <td><img src="img/rules/blue.jpg"></td>
        <td>modrá - lidé</td>
        <td>&nbsp;</td>
        <td><img src="img/rules/green.jpg"></td>
        <td>zelená - elfové</td>
    </tr>
    <tr>
        <td><img src="img/rules/red.jpg"></td>
        <td>červená - trpaslíci</td>
        <td>&nbsp;</td>
        <td><img src="img/rules/yellow.jpg"></td>
        <td>žlutá - obři</td>
    </tr>
</table>

Nejsilnější karta každé barvy má vždy číslo 13, nejslabší 1. Všechny čtyři karty čaroděje (označené Z - Zauberer)
jsou vždy <bv>trumfové</bv>. Jsou tedy vyšší než 13. Čtyři <b>žolíkové</b> karty nejsou nikdy trumfem a jsou nižší
než 1 (N - Narr).
<div><img src="img/rules/rules-z-n.jpg"></div>

<h2>Rozdávání karet</h2>
<p>V každém kole dostane hráč jiný počet karet. Pro první kolo se rozdá každému hráči <b>1 karta</b>.</p>

<p>V tomto kole lze tedy získat jen <b>jeden štych</b>. Kdo ho ale získá? Ve druhém kole se rozdá po
<b>2 kartách</b>, takže hráč může získat nula, jeden nebo dva štychy. Ve třetím kole hráči dostanou
<b>3 karty</b>, ve čtvrtém <b>4 karty</b> a tak dále až do posledního závěrečného kola, kdy budou rozdány
všechny karty</p>

<p>Karty, které se nerozdají, postaví se v balíčku doprostřed stolu obrázkem dolů. Po každém kole rozdává další hráč
ve směru hodinových ručiček.</p>

<h2>Trumf</h2>
<p>Jakmile se rozdá správný počet karet, otočí se svrchní karta balíčku. Tato karta určuje <b>barvu trumfů</b> pro
dané kolo. Trumf je tedy karta takové barvy, která je otočená na vrchu balíčku. Taková karta vždy vyhrává proti
jakékoliv kartě jiné barvy.</p>

<p>Jestliže je svrchní karta balíčku <b>žolík (N)</b>, pak dané kolo žádné trumfy nemá. Jestliže svrchní karta je
<b>karta čaroděje (Z)</b>, pak se rozdávající hráč podívá na sv0 karty a vybere <b>barvu trumfů</b> pro dané kolo
sám. V posledním kole trumfy nejsou, protože jsou rozdfány všechny karty do poslední.</p>

<h2>Proroctví</h2>
<p>Každý učeň se podívá na své karty a nahlásí, kolik odhaduje, že v daném kole vezme. Začíná hráč nalevo od
rozdávajícího učně a dále hráči pokračují po směru hodivnových ručiček.</p>
<p>Důvěrník zapíše proroctví do záznamového bloku. Před položením první karty je dobré, když důvěník znovu přečte
předpovědi jednotlivých hráčů. Hráči tedy znají počet odhadovaných štychů svých soupeřů.</p>

<h2>Boj o štych</h2>
<p>Hráč nalevo od rozdávajícího hráče odehraje první kartu. Všichni ostatní pak pokračují ve směru hodinových ručiček.
Pokud je to možné, hráči musí dodržet (přiznat) vynesenou barvu.</p>
<p>V případě, že nemá kartu odpovídající barvy, může použít kartu trumfové barvy anebo jakoukoliv jinou kartu.
Dodržet barvu tedy znamená zahrát kartu se stejnou barvou, kterou vynesl první hráč daného kola, pokud ji má hráč
v ruce. Pokud tuto barvu v ruce má, nesmí odehrát jinou kartu.</p>
<p><b>Pozor: Kouzelníka nebo žolíka můžete odehrát kdykoliv, bez ohledu na to, zda držíte vynesenou barvu.</b></p>
<p>Nejvyšší karta vyhrává štych. Čaroděj je vždy vyšší než jakákoliv jiná karta, dokonce je vyšší než trumfová.
Vítěz bere štych a pokládá ho na hromádku před sebe. Tento vítěz štychu pak vynáší další kartu a tím určuje
vynášenou barvu.</p>
<p><b>Výjimka:</b> Během prvního kola se bere pouze jeden štych.</p>
<p>Štych získá:
<ul>
    <li>první čaroděj hraný ve štyhu</li>
    <li>nebo nejvyšší trumfová karta</li>
    <li>nebo nejvyšší karta vynesené barvy, pokud nebyly hrány trumfy <b>N</b> nebo <b>Z</b></li>
</ul>
</p>

<h2>Speciální pravidla pro čaroděje a žolíka</h2>
Jestliže štych začíná čarodějem, všihni učni mohou vynést jakoukoliv kartu, včetně čaroděje nebo žolíka. Štych bere
ten, kdo dříve vynesl čaroděje. Jestliže štych začíná žolíkem, další hráč může vynést jakoukoliv jinou kartu.
Tato karta teprve rozhodne, jakou barvu musí ostatní držet. Žolíci vždy prohrávají, nikdy nemohou štych vyhrát.

<p><b>Výjimka:</b> Pokud byly ve štychu odehrány pouze žolíci, pak štych získává první vynesený žolík. To je možné
jen při hře 3 nebo 4 hráčů.</p>

<h2>Sčítání bodů</h2>
Hráč, jehož předpověď se rovná počtu získaných štychů, získává 20 bodů, plus 10 bodů za každý štych, který vzal.
Všichni hráči, jejichž předpověď nebyla správná, ztrácí 10 bodů za každý štych nad nebo pod svůj odhad.

<h2>Příklad</h2>
<p><b>1. kolo</b></p>
<p>Paul předpověděl, že nezíská žádný štych. Měl pravdu a získává 20 bodů. Thomas předpověděl, že získá jeden
štych a nezískal. Ztrácí tedy 10 bodů za špatný odhad a jeden štych pod předpověď. Marie také předpověděla, že získá
štych a získala. Marie tedy dostává 30 bodů.</p>
<p><b>2. kolo</b></p>
<p>Paul předpověděl získání dvou štychů, získal ale jen jeden. Ztrácí tedy 10 bodů. Thomas předpovědět, že nezíská
žádný štych a vyšlo to. Získává 20 bodů. Marie předpověděla, že také nezíská žádný štych a získala jeden.
Ztrácí tedy 10 bodů.</p>
<p><img src="img/rules/points.jpg"></p>

<h2>Konec hry</h2>
<p>V balíčku je 60 karet postav. Hra má tolik kol, dokud se hráčům nerozdají všechny karty.</p>
<p>Tak se pozná poslední kolo, viz rozdávání karet. Při hře šesti hráčů to je 10 kol, při pěti hráčích je to 12 kol,
při hře čtyř hráčů 15 kol a tři hráči odehrají 20 kol. Po posledním kole se spočítají body a učeň s nejvyšším
počtem bodů vyhrává celou hru.</p>

</body>
</html>
